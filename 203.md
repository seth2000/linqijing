# 二上三下 习坎卦 虚劳之象

孤阳失位 震雷正东

**象曰** 二人相随，欲行避危，逢难落井、筋力无施、

**颜曰** 欲避阴害，致失其位，若逢难入井，手足空存，筋力靡施。百事不成。修营多不称意，远行最凶。

**何曰** 欲有所为．无处施力，所求不得，所作难成。占病弥凶。求医反见增剧。行人有灾。大凶之象。

**陈曰** 二阴在上，巳虚中位．三阳在下，如在井底．无所施力，故曰云云。

**刘曰** 欲行避危，心相疑也，逢难落井，亦可悲也。此课少阴在上，刚阳居下，志不相得，故始相疑而卒俱陷。颜曰：欲避阴害，致失其位，若逢难入井，手足空存，而筋力靡施，百事皆凶也。

**诗曰** 门户自多煎，阴功好向前，交加文字上，花发火中莲。

**又** 事巳防微，反遭其危，如行入阱，如动发机，祸不可解，福不可祈。

[灵棋经大全](README.md)
