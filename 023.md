# 二中三下 福会卦 敬慎之象

三阳助阴 震雷正东

**象曰** 德禳不样，敬慎宜遵，今虽隐约，福禄自臻。

**颜曰** 此卦变其阴而成阳位．足以禳去不祥，终至福禄也。凡事皆预小忧后大吉也。

**何曰** 福禄必来，但不速耳．事得从心。又曰：公事初有声后无竞。患病初轻后重，修禳吉，行人、军旅、经求，并初不利。

**陈曰** 入道虽阴，地道阳盛．福禄之会也。故曰福会敬慎。大凡阴柔之人，不能持守，故多有谨慎之戒

**刘曰** 德禳不祥。阳下阳也。福禄自臻，终获其心也。此课阴阳虽失位，而三阳刚盛，阴不能胜，放为德禳不祥之象。始虽有吝，终获大吉．其势自然不待求也。占事皆吉。

**诗曰** 雕鹗当秋势转雄，乘风奋翼到蟾宫，荣华若问时来事，先后声名达九重。
