# 四中四下 鬼动卦 用术之象

二阴克战 坤地西南

**象曰** 两鬼共居，常苦饥虚，欲入我户，畏此灵符。

**颜曰** 积阴之时，鬼将为害，祭祀无主，故曰饥虚。鬼不敢人，犹畏神符。此卦宜书符诵咒，以除鬼邪，祭祀获吉。

**何曰** 福去祸来，宜修功德，作善除邪。病者，书符诵咒治之方瘥。田蚕薄收。皆不称意，平常之卦。土地先祖，不安事多，鬼贼病多，躁闷惊忧，出外避之吉。

**陈曰** 二位阴极，不能有为，若众上下，宜用正法治之，故曰云云。此与二中二下异者，少阴纯美，老阴则极而无用也。

**刘曰** 两鬼共居．积阴匿也。畏此灵符，穷无适也。此课两阴居下，而无上位，无宗庙祭祀之主，是谓无依之鬼。天位虽虚，而高明在上，鬼不能往，犹有灵符禁之，不得入门户也。占事大困。病者，宜书符涌咒治之。

