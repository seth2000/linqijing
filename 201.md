# 二上一下 空亡卦 缺望之象

阴阳反覆 震雷正东

**象曰** 入水伐木，登山捕鱼，损工失力，手空口虚。

**颜曰** 人位既缺，天地反覆，立功造事，皆不成遂，故曰入水伐木，登山捕鱼，终不可获也。此卦婚姻大凶，病者难救，阴阳颠倒之故也。

**何曰** 行人不来。病者至重。婚姻不合。官事难解及求财求官惧不可得。此卦大不利也。

**陈曰** 人道已空，上下阴阳相反。无-可取者，故曰云云。

**刘曰** 入水伐木，违道行也。手空口信，无以为生也：此课阴阳反覆而无人位，有登山捕鱼．入水伐木之象，言其心不可得、谐事皆凶也。

**诗曰** 宝月盈时缺．长河浊且清，纵然无咎害，也恐惹虚惊

[灵棋经大全](README.md)
