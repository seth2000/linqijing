# 四下 送终卦 全阴之象

正阴独权 坤地西南

**象曰** 养生送死，祭祀洁丰，孝子策杖，衣服粗凶。

**颜曰** 此卦阴数，万物之极。夫受气于天，生而为人，死而归土，故曰养生送死。又以时祭祀，孝子之事亲终矣。

**何曰** 此卦孝子必当至孝，恐有丧也，不然亦有外孝。病者凶，凡事不吉。

**陈曰** 四为阴极，卧居下位，有死者入土之象。故曰云云。阴极而不可他为矣。

**刘曰** 养生送死，人道尽也。体魄归地。就泯泯也。此课困极之象，占事无不凶。

**诗曰** 阴人口舌主忧惊，孝子临门动哭声，运退黄金犹失色，双眉不展事无成。

[灵棋经大全](README.md)
