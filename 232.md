# 二上三中二下 平安卦 决疑之象

阴居上下 坎水正北

**象曰** 上下俱安、心不生奸。坦然无忧，勿信流言。

**颜曰** 心正自吉，勿情流言。行者至，囚者出。此虽上下俱阴，三阳居中，初虽主有忧咎，各安其分，俱无悔吝矣。百事自如，先忧后吉，事君、结交弥善。

**何曰** 娶妻得美女，行人在道。孕生男。病者及见怪，并无所苦。官事散。田蚕收。军行亏、市贾．百事吉利。

**陈曰** 人道方盛，上下二阴相应，三阳亦自制之，故曰云云。

**刘曰** 上下俱柔，以中主也。刚正不挠，众所与也。此课三阳居中，而上下皆阴，少阴未盛，无乖争而有和合．阳刚盛，阴不能胜．故为上下惧安之象。有吉而无凶也。何承天曰：此课占娶妻得美女．行人在道，官事解散，百事皆吉。

**诗曰** 双燕归南国，来寻王谢家。画堂春昼静，于此托生涯
