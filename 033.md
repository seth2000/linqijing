# 三中三下 攸叙卦 保宁之象

二阳纯刚 乾天西北

**象曰** 凤凰衔珠，来集庭隅，福为我致，祸为我除。

**颜曰** 上当盛位之世，独能以纯刚御之，吉祥兆也，祸消福至。凤者，五灵之美。珠者，宝玩之物。所求大吉，并无刑克。

**何曰** 福禄方至，大吉利也。财物倍称之兆、

**陈曰** 上下盛阳，无有阴克，百福自然．故曰云云。

**刘曰** 凤凰集庭，贤德辉也。福至祸除，众善归也。此课颜幼明曰：当天位未定之际，而能以纯刚御之，大吉之象也。占者无所不利，惟求雨则违所欲矣。

**诗曰** 瑞物庆骈臻，光华五色新，天恩今日到，福禄在斯人。
