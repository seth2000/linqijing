# 四上四下 口舌卦 无吉之象

二阴相克 坤地西南

**象曰** 东家娶妇，西邻会客。缚猪啾啾，打狗咋咋。戒惧祸患，将成灾厄。

**颜曰** 事起于会，集其会中，勿预之吉、或有娶妇之礼则吉。取合同和好故也。又曰：内外相敌，东家虽有娶妇之礼，西邻尚能会客，两家烹狗打猪，用相夸竟，徒党计较，并有小吉。然多不足也。

**何曰** 此卦斗争及官事、婚姻并输物乃吉。乘骑恐有灾。官事纷纭。行人未还。居家谨慎，防虞火烛。病者宜修福。

**陈曰** 群阴布于上，下而无应。小人各行其志而不和，惟见是非蜂起，乱败将至，故曰云云。

**刘曰** 娶妇会客，内外敌也，竞而不让，必有厄也。此课上下惧至阴，其体相敌。彼娶妇而此会客，竞为欢宴，自恣而无禁也。小人之情，乐级必淫，而忧来矣。故能戒谨则可免祸。不然必有斗争横逆之事。占者慎之。

**诗曰** 口舌向门来，终身且慎灾。家中防暗箭，惊恐又伤财。
