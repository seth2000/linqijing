# 三上三中 事君卦 合德之象

二阳相生 乾天西北

**象曰** 明君在上，下无奸匿，朝服济济，无假黜涉。

**颜曰** 上有明君，下有贤臣，故无奸慝，而济济焉，有伦序也。此卦大吉，宜得位得禄之喜。

**何曰** 初忧后喜．临官弥善。囚人得出。百事吉利。印信文书至。官事得贵人力，田蚕孳畜倍利。军行大捷。不利婚姻。

**陈曰** 天人纯阳，君明臣良之象，故曰云云。

**刘曰** 君明臣良，无奸慝也。朝服济济，不宜多易也。此课重阳，居君臣之位，无阴小人间已，得其至善。凡事皆吉，宜守旧，不宜更改。惟占婚姻，雨泽则不如意。

**诗曰** 头角低昂半出云，爪牙方就免艰辛，从今再逐雷霆化，须作人间天上人。

**又** 唐虞治世，君臣都俞，四岳达聪，百揆允谟。三载黜陟，邪恶永除。
