# 三中一下 福利卦 元亨之象

二阳主事 乾天西北

**象曰** 出门逢福，与善相得，明珠夜照，使我不惑。

**颜曰** 阳德方亨，又与福会，凡事皆吉．所作皆通。

**何曰** 即与福会，又为明珠，所照事无不吉，所作皆遂，狱讼无害。

**陈曰** 人道刚正，地道又实。福禄兼修。故曰云云．

**刘曰** 出门逢福，得其与也。明珠夜照，虽幽不瞽也。此课阳得其类而不失序。三之刚明足以照烛幽暗．可调与善相得者矣。凡占事皆吉。

**诗曰** 运达功名至。皇恩忽到家，几年桃李树，春发满园花。

[灵棋经大全](README.md)
