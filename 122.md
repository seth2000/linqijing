# 一上二中二下 惊怖卦 小危之象

阴极阳孤 艮山东北

**象曰** 雄鸡昼鸣，登屋延颈。雌在墙下，为狸所惊。绝声来赴，得免损倾。

**颜曰** 凡事初虽狼狈，终无他虑，百事先破后成。行人未至，病宜早治。又曰：上应在初，为中所隔，不能相救；故致惊也。然居商履危，终制强御，绝声来赴，得免祸败。雄属阳，雌属阴。鸡之贼，莫若狸也。此卦忧惊，官事不成，系囚有力乃释也。

**何曰** 远行逢贼，求官、婚姻、市贾并不利。借觅艰难，所求违意，田蚕不收，每事先忧后喜。

**陈曰** 阳主安，阴主危，二阴在中，而一阳不足恃，复有二阴在下，故曰云云。

**刘曰** 一雄二雌必有争也。刚健在上，柔不能凌也。顺动正应，保无倾也。此课少阳居尊位，而下二阴俱欲从之。上与初应，而隔于中，放取雄鸡登屋，丽雌在下，为狸所惊之象。然阳在上位而为主，中阴未盛，故卒台而无损倾。占事费力，先危后安，先忧后喜。行人归而中途有阻，师行有恐，病宜急求医。求官、婚姻、望事皆为人所梗，必须倚仗有力者，皆先难而后获也。

**诗曰** 暗中防陷阱，江海起风波，回首欢娱处，翻成作苦疴。
