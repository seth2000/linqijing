# 三上一下 无功卦 劳力之象

孤阳失助 乾天西北

**象曰** 东行采药，乃上泰山．不得芝草，但见芳兰，初非济用，空手而还。

**颜曰** 内外纯阳，不相应也、重刚在上，山岳之象。中位不完，难以立功，采药得兰，虚美之象。凡事皆有名无实，闻喜不喜，闻忧不忧。

**何曰** 行军不吉。所求不遂。兰非器用，空手而还，百事无成。

**陈曰** 三阳在上，亢极而无用。一阳在下，孤弱而无应。中位又虚，果何为哉！

**刘曰** 采药得兰，美无实也，空手而还，亦何益也。此课三阳在上，山岳之象。内外俱阳。而中位无有应者，故有虚美而无效。事功难立，不可有为。颜曰：此课闻忧不忧，闻喜不喜

**诗曰** 见说洛阳花，人心岂不夸．去时良宵望，归到已亡家。
