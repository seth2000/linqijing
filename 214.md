# 二上一中四下 未还卦 流窜之象

群阴制阳 坎水正北

**象曰** 荒田土虚，人民迁居。待年之丰，乃归故庐。

**颜曰** 此卦阴兴至极，阳不能制。田荒人散，丰年乃归。病者瘥迟。行人不利。

**何曰** 士宦无禄，行人未还，田蚕失利，此卦虽不吉，不能伤人。但安贫守静，作福自吉。

**陈曰** 二阴在上，四阴在下，一阳孤弱，地道虚损，有四年转徒之象，故曰云云。

**刘曰** 田荒士虚，不可掂也。小人异欲，终不相与也。守正以侯，必获我所也。此课阳陷于阴，而下依阴盛，故为田荒土虚，人民逃散之象。然下阴己老，不相求合，小人得志，既极必衰，而少阴之在上者，反与我比，所以终归旧庐。占事必有阻滞，守静待时则吉。

**诗曰** 口舌致纷攘，经营事必伤。若求阴德助，方见免灾殃。
