# 二上四下 来革卦 阴耗之象

阴气弥盛 坤地西南

**象曰** 霜雪霏霏，沾我裳衣，北风吹我，不得旋归。

**颜曰** 阴气弥盛，内外无主，风霜漂泊；归路渺然。此卦多咎，行人弥凶，求官、买卖多不称遂。

**何曰** 凡事皆不遂心，有口舌谗谤，切宜慎之。更防破财。居官闲退免灾，百事加慎。

**陈曰** 上下惧阴，中位无人，小人纵横，君子无容身之地，故曰云云。来革恶人名，即恶来革也。

**刘曰** 霜雪霏霏，阴气集也。不得旋归，无家室也。此课百事皆凶，远行尤不宜。

**诗曰** 乐极悲生处，黄金昨夜空，已亡身后计，归路不亨通。

[灵棋经大全](README.md)
