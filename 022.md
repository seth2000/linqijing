# 二中二下 宜初卦 防后之象

纯阴缺阳 坤地西南

**象曰** 深思远念，居实虑危，今虽无患，终必倾亏，行常正道，慎勿作欺。

**颜曰** 纯阴无阳．不能保其终吉，故必见危败。此卦初虽偷安，后必见咎。

**何曰** 凡事宜深思远虑，今虽平善，后终不利。又曰：公私谨慎，宫事有求力人。病者不落空亡。行人未还。余不利。

**陈曰** 上下纯柔，未至于极，故曰云云。

**刘曰** 深思远虑，柔懦而安处也。终必倾亏，上无主也。常行正道，则不失所也。此课二阴相经纡下而上无主。苟安目下，而终不能自立。占者守正，可以保已，若有妄动，必至危败。

**诗曰** 莫言小事只如亲，却恐因循事转难，不戒履霜驯至覆，坚冰恐失致伤残。

[灵棋经大全](README.md)
