# 三上一中三下 尊贵卦 神佑之象

阳明上下 乾天西北

**象曰** 明德孔光，万寿无疆，北斗七星，与我卫防，得迁禄位，代代吉昌。

**颜曰** 所求得，行人还。又曰：上下惧阳．内外相照，非凡庶所宜，此尊贵之卦也。欲见人君，犹事北面。

**何曰** 仕宦迁阶，学问成就。行师得地，军无损伤。病者宜祈天神。嫁娶相宜。市贾有利。行人即还。蚕麦收。官事散。此卦大吉。

**陈曰** 人道既正，地道阳盛，三阳在上临下，富贵寿考之象也。故曰尊贵而利于见贵。

**刘曰** 明德孔光，阳道昭也。北斗卫防，阴匿消也。此课求官谋事，得贵人之力。图墓宅必得吉地。居者有助，行者有与。此贵人之课，凡庶人得之，亦有非常之喜也。

**诗曰** 车前无险阻，舟泛自通津。雨露从天降，门庭又一新。
