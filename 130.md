# 一上三中 方遂卦 生成之象

二阳得位 乾天西北

**象曰** 处得其位，事得其意，定意安心，福禄方至，庆贺忻忻，长为我利。

**颜曰** 三阳居中，一阳应之，获其序矣，百事皆吉。

**何曰** 凡事从心。婚姻和合。官事解散。居家富乐。官识高迁。病者勿虑，有人求医。求财得。行人不望而回。万事大吉。

**陈曰** 人道阳盛，上下无克，生意油然，故曰云云。

**刘曰** 阳道方亨．处得位也。上下无奸，保福利也。此课得其位，占事皆吉。

**诗曰** 骤进徐行自有程，月沉西海日东升，运来何必劳心力，风送江潮万里清。
