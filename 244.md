# 二上四中四下 病思卦 计穷之象

阴极成淫 坤地西南

**象曰** 阴淫小病，僵仆怀愁，仰面望天，俯伏低头。

**颜曰** 所求不得，行人有患。又曰：阴之为疾，浸淫而起。即不至极，故曰小病。然僵仆望天，不见救者，故低头俯伏，忧思而已。此卦百事皆凶，惟宜慎密。

**何曰** 病者不可救。因者罪成。行人计穷，此卦不吉。

**陈曰** 人道阴弱，地道阴极，病患贫困之象也。上有天神不能救己，故曰云云。

**刘曰** 阴盛浸淫，愁罹厄也。俯伏望天，忧转极也。此课二阴穷于下，一阴栖于上，是为凶兆。占病必死。囚系不出，被围无救，诸事皆凶。

**诗曰** 命蹇兮时违，灾及告身疲，皇天今不我顾，嗟我兮疾斯危。
