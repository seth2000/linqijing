# 三上四中二下 凝滞卦 不定之象

群阴内隔 艮山东北

**象曰** 意有所规，恐不得施，进退犹豫，不知所为。

**颜曰** 凡事进退不定，则事不专，事不专，则不成也。又曰：阴居下位，上应于阳，欲有所为，群阴内隔．故犹豫也。然自强经营，终亦有获。百事无初有终。

**何曰** 所求不得，所作不成．治生不利。仕宦者退。行人迷惑。官事我病忧凶，此疑惑之象也。

**陈曰** 人道阴极，上欲应三，则下有二以牵制之．进退不可，故曰云云。

**刘曰** 意有所规，应在下也。恐不得施．小人阻也。进退犹豫，不能处也。此课阴居下位，上应于阳．而为中间四阴所隔，于是疑不能决而优患生矣，占事迷惑无成，病者进退，百事不利也。

**诗曰** 进退事难成，忧疑转误人。要知亨泰日，直待一年春。

[灵棋经大全](README.md)
