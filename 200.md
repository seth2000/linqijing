# 二上 迁流卦 未定之象

微阴反位 坤地西南

**象曰** 自天立象，气尚浮游。未能审定，东西迂流，多不遂意，漫漫悠悠。

**颜曰** 自一至二，涉数方滋，然基迹始兴，人道未立，故使迁流未定，悠悠漫漫之象，多不遂意。

**何曰** 人事未遂，不成之兆也。

**陈曰** 二者阴气之初而在天位，若浮云之不定，故曰云云。

**刘曰** 自天立象，其道微也。东西迁流，未成基也。此课人事未定，作事不成。

**诗曰** 干禄诚非利，营求亦有妨。纵然得亨快，见虎也须防。

**又** 独阴无助，地广田虚。人事未定，不得安居。

[灵棋经大全](README.md)
