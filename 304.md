# 三上四下 远袭卦 逃散之象

阴阳隔位 艮山东北

**象曰** 追捕寇亡，乃至乐浪，收我宝玉，牵我中羊。

**颜曰** 天地相应，阴阳有位。故以远赴海表，明扬征伐。但中位无主，宝玉牛羊未免为贼所取。此卦小吉。凡征伐有克。乐浪在海东。

**何曰** 或取人物，以致不利，急解谢则吉。或取室中物，是不应取而取之，亦不吉也。行人损财方回，凡事破财吉。

**陈曰** 下有群阴，盗贼之象。三阳方盛，能命将追讨，破其阴党，故曰云云。

**刘曰** 追捕寇亡，往成伐也。乃至乐浪，劳远出也。牵我牛羊。故得物也。此课阴阳有位而相应，然无中位，故为被寇，有所亡失之象。必勤远伐而后得之。占者劳力而后有成，用兵先难而有胜。

**诗曰** -牛两尾事难全。名利顺防两不圆，遇得木人方有气。或逢水上亦相便。

**又** 纵然心无厌，谁知不两全。杀人虽有恨，自亦损三千。

[灵棋经大全](README.md)
