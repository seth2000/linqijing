# 四上 死象卦 凶兆之象

重阴反位 坤地西南

**象曰** 人生有死，鬼气乃兴。四时代谢，寒暑相承。沉蔽不显，其体阴凝。

**颜曰** 上有重阴，中无阳位，此为死象。夫死者，与造化隔绝。阴阳乖殊，四气易变。病者益忧，其体幽微。阴者，鬼之象。

**何曰** 暮年将老，众鬼复来。四气不调，凶之兆也。

**陈曰** 四本极阴，乃居天位。此乃四时死绝之气也，故曰云云。

**刘曰** 重阴冥冥，在上穷也。阴气蔽塞，人道终也。沉蔽不显，何其凶也！此课占病必死，凡事皆凶。

**诗曰** 燕雀动帘帏，惊回梦已违。幽窗弗管事，也惹是和非。

**又** 病入膏盲气将绝，魄散魂离脉惧歇，百年相计等闲抛，纵有卢医不能活。
[灵棋经大全](README.md)
