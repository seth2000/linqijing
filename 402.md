# 四上二下 失律卦 反咎之象

阴窃阳位 坤地西南

**象曰** 违道逆理，阴阳相伤．皇天不佑．反受其殃。

**颜曰** 阴窃阳位．故曰违逆。凡事不顺理则凶。顺理则吉。

**何曰** 占病难治，官事不散。有人谗谤，斗讼有伤。军行失律。行人未还，市贾不利。百事平平。

**陈曰** 二阳在下，地道本正，且四在上．则阴逆于天，必至于败失阴阳之纪律也，故曰云云。

**刘曰** 违道逆理，位不当也。阴阳相伤，不久长也。此课以至居上位。违道也。而中位无人，个位非应，虽-时窃据而终有殃祸也。占事皆凶。

**诗曰** 旅巢倾覆祸成深。慎事当防狱讼侵。若欲出行千里外，须忧家里咎来临。

[灵棋经大全](README.md)
