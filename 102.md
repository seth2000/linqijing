# 一上二下 粗谐卦 终泰之象

阴阳得位 艮山东北

**象曰** 如新娶妇，居家未谐，黾勉自力，嗣姓方续。

**颜曰** 二阴一阳，其道交昌，虽无中爻，阴阳得佼，内外相应，如入新婚，后始谐合。凡事相应，即可自力，乾乾夕惕，若厉无咎。病者及官事无苦，凡事皆吉。

**何曰** 婚姻无始有终。市贾有利。官事难成。此卦百事吉。

**陈曰** 阴阳本相应，但中虚，故情有隔而初未合，久则安矣，故曰云云。

**刘曰** 娶妇未熟，情未洽也。黾勉自力，成家业也。此课阳上阴下，各得其位而不相亲，如娶妇然，情虽相通面未浃洽也。然而中位无阻，虽远终近，故黾勉自力，卒能谐合。占事称意，便须用力。出军终以和解。

**诗曰** 谁家女子把戈矛，利禄须知向此求，到得彻头终快活，不妨欢爱且优游。
