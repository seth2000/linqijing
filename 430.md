# 四上三中 戒逢卦 知止之象

阳居阴位 震雷正东

**象曰** 前有寇盗，后无行人，安步止往．可得全身．

**颜曰** 阳三共居，下无其位，群阴在上，如寇贼之在前、然三阳始盛，安步止往，彼不能害．虽无吉庆，仅可全身，此卦游行小吉。又曰：四下无位，故曰后无行人。

**何曰** 初有口舌，欲还乡邑，且宜暂停，乃得免患．百事小咎。此卦不宜行，宜止吉，凡事宜缓。

**陈曰** 阴邪在上，主人刚强，足以制之，故曰云云。

**刘曰** 群阴在上。前有寇也。有上无下。无人在后也。知难而止，可无咎也。

**诗曰** 行去未能多阻隔，更防阴小暗中伤。名香-炷宜禳谢，保佑消灾身自康。

[灵棋经大全](README.md)
