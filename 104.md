# 一上四下 鬼灾势 虚耗之象

阴阳相隔 艮山东北

**象曰** 家有恶鬼，两相对坐，伺候过失，断水绝火，天地神祗，专察人过。

**颜曰** 阴阳亢隔，不相制御，人位又旷，无为家主，故使厉鬼实繁也。此卦百事不吉，卜宅、占病凶。

**何曰** 诸事宜谨，动辄有灾，宜修福禳祸，兼慎水火。官事不吉。行人未还。

**陈曰** 中位无人，群阴在下，鬼气盈满之象也，-阳不能制之，故曰云云。

**刘曰** 家有恶鬼，积阴气也。高阳独绝，无中位也。水火断绝，人造瘁也。此课颜幼明曰：阴阳亢隔，不相制御，人位又旷，无为家主，战使属历鬼实繁。百事不吉，占宅及病尤凶。

**诗曰** 空宅久埋尘，迁居每致迍，只缘人命蹇，阴祸自缠身。
