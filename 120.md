# 一上二中 欢悦卦 配偶之象

阴阳得合 艮山东北

**象曰** 夫妇相亲，无有他人，对膝而坐，恒有欢忻。

**颜曰** 刚柔相应，和悦之象，百事和谐，婚姻甚吉，市贾有利。

**何曰** 居宅平安。所求皆得，凡事从心。田蚕大收。官事散，病者瘥。行人还。吉利之兆也。

**陈曰** 阴阳相得，夫妇之象也。故曰云云。

**刘曰** 夫妇相亲，室家宜也。对膝欢忻，聊以自怡也。此课虽无下位，而上阳中阴，得莫匹偶，又无间害。占之者，居家婚姻，凡事和顺，吉。但可小事，不可大事。

**诗曰** 两重天上喜，君眼一齐开。寂寞淹留脱，从伊展异材。

**又** 乾道既立，坤德柔兮。彼美孟姜，君子求兮，永与谐老，同德休兮。
