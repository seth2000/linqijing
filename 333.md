# 三上三中三下 强盛卦 众辅之象

三阳极盛 乾天西北

**象曰** 众盛复强，既富且昌，利用建功．莫之御当。

**颜曰** 此卦三位各有三阳，可谓盛极。故建功立事皆莫能阻。凡事宜直道无私，慎匆随邪，吉。

**何曰** 此卦旺相。孕生男。行人立至、经营有利。田蚕倍收。渔猎可获。镇戍者，境内清静。居宅安稳。病者瘥。官事散。市易有利。移徙吉。兴师获胜。诸事大吉，惟婚姻不利也。

**陈曰** 三位阳极，富强有力，略无阴弱以间之，故曰云云。

**刘曰** 三阳同德，盛复强也。建功立事，孰能当也。此课三位俱阳，刚健盛大，富昌之极，故宜建功立事。占者得此，大宜动用，行军最吉。惟占婚姻则不利，以纯阳也。

**诗曰** 已过危桥百事安、何需过虑有艰难。蛇龙得志兴云雨，一上天衢便不凡。
