# 三中四下 否倾卦 任贤之象

三阳伏明 艮山东北

**象曰** 君子抗衡，小人低躯，明君治世，分别紫朱。

**颜曰** 处重地之安，得三阳之照。易曰：小人勿用之时，求官大吉，余事各得其理。

**何曰** 明主在上，君子得用．所愿从心，小人低伏，理宜然也。

**陈曰** 盛阳在上，盛阴在下，阴阳相应，君子小人，各得其分，故曰云云。

**刘曰** 君子得位，小人服也。分别紫朱，各安职也。此课阴阳各安其位，刚明上照，而柔阴下从。占事得理、君子小人皆吉也。

**诗曰** 枯木春将近，山川秀气盈，门前双鹊噪，喜报利名成。
