# 四上一中一下 孤贫卦 逢难之象

群阴蔽阳 兑泽正西

**象曰** 出温人寒，被薄衣单。去我慈母，罹此横愆。

**颜曰** 一阳在下，群阴所蔽，若去所恃，而遇强仇。此卦大宜守旧，不宜改作。远行未还。病者有加。离别之象。

**何曰** 仕宦无进，治生无利。居处孤陋，穷困守死。囚者难出。病者不瘥。所为皆不称心，婚姻无始终。

**陈曰** 人道强弱，地道又强，四圈在上，乏围和之田，围阳不相应。

**刘曰** 被薄衣单，卑而孤也。阴盛上藏，无与为健坦。此谋一阳处于盛阴之下，面不为应，如孤子然。四以阴邪居上，犹妒妇之视孤子，其困极矣。占病危厄。行人淹困。仕宦乖蹇。营生不遂。行军难。凡事皆凶。

**诗曰** 阳和欠发育，冷落不成春。好似巫山梦，徒然恼闷人。

[灵棋经大全](README.md)
