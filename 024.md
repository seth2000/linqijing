# 二中四下 阴贼卦 后凶之象

阴盛失阳 坤地西南

**象曰** 阴贼逆谋，不利后代．今虽适意．后亦不泰。

**颜曰** 变阳得阴，阴贼之象也。阴贼谋害，后嗣将微。故曰不利后代。此卦凡事及经营，初获吉后有害。

**何曰** 群阴用事．故多阴贼，阴谋害人．凡谋未遂，纵令如意，终亦不吉。又曰：阳变为阴，群小谋上之兆。

**陈曰** 人道既明，徒众又盛。逆谋阴暗．故曰云云。

**刘曰** 阴贼谋逆，小人得时也。此课幼明曰：变阳得阴．阴贼之象也。谋事初吉后凶。

**诗曰** 一枝花欲发，却值雨和风。云散多青黑、悉消福禄空。

**又** 险阴亏福．势不可久，祸起一身，空贻于后。

[灵棋经大全](README.md)
