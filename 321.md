# 三上二中一下 送货卦 丰利之象

阴获外阳 离火正南

**象曰** 窖从南来，遗我良材，宝货珍玩，金碗玉杯。

**颜曰** 主有人送物来至，居家吉，行人还，得宝及财物。又曰：以阴处中，应乎外阳，有朋远来，不亦宜乎？南者阳位，故曰南来。宝货珍玩，贵人之资也。金碗玉杯，良宴之具也。

**何曰** 嫁娶吉。所求得。病者瘥。市贾有利。官事散。行人至。此卦大吉。

**陈曰** 一与二相应，而一阳居地，富有之象也。三阳在上，阳明下照。

**刘曰** 客从南来，刚栗应也。金碗玉杯，以将敬也。此课少阴居中，-阳为比于下，而盛阳得位于上，阴以柔顺应乎外阳，故必得瑶货之南来。南来者，上三为离。离，南方也。金碗玉杯者，下一为乾。乾为金玉，金碗玉杯之象也。韧者，上之应，而兴中为耦，是受客之遗也。占者求财、结姻，万事大吉。

**诗曰** 金谷纷纷花正开，群仙漂渺集瑶台，倾金注玉惊卜眼，共醉春风日几回。

[灵棋经大全](README.md)
