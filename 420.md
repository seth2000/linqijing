# 四上二中 戒进卦 宜退之象

群朗反位 坤地西南

**象曰** 醉中斗争，刀杖并起，主人惶怖，自缚乃止。

**颜曰** 处无位之地，群阴之下，宾主失礼，醉怒喧争，主人自卑，而后得止。此卦多咎，会客凶。

**何曰** 初有口舌，顺以解之，终无忧也。家中防阴人血光之事，官事、财物、病患皆不利，修禳则吉。行人恐有争斗。凡事宜戒慎也。

**陈曰** 二位皆阴，主不胜客，至有寇害而避之，故曰云云。

**刘曰** 醉酒喧争，小人之凶也。主人自缚，避其锋也。幼明曰：处无位之地，群阴之下而无助援，宾主失礼，醉怒喧争，主人自卑而后得止。多咎之象也。承天曰：初有口舌，顺以解之则无忧．此课不宜行事。自保可也。

**诗曰** 处理当思虑，求谋在见机，樽前防暴客，谦退可无虞。

[灵棋经大全](README.md)
