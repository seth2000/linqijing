# 二上三中 大成卦 知止之象

正阳处中 震雷正东

**象曰** 过我阡陌，驾车辚辚，厥宝伊何，黄金白银，常使丰足，永不忧贫。

**颜曰** 阳位居中，志应乎外，元亨福禄．不忧其贫。此卦吉。谋望远即，有喜庆。

**何曰** 或因人来得物，或往求人得财。百事和合，病者安．远行者至，大吉之卦。求官和合，行人大获即归，官事散，尤宜求助也。

**陈曰** 人道阳盛，二阴相应，富足之象也，故曰云云。

**刘曰** 过我阡陌，刚柔应也。驾车辚辚，位正中也。永不忧贫，大有庆也。此课占事皆吉，但无地位，治产立业，皆不利于家乡而利出外。凡无下位之课，大抵如此。

**诗曰** 受天之禄，必降祯祥。务满不溢，守之乃昌。毋怠毋骄，水保安康。
