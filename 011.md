# 一中一下 敬慎卦 昭德之象

二阳下升 乾天西北

**象曰** 昭德塞违，事在顺机，贤人慎始，君子防微。

**颜曰** 虽无上位，而卦有阳爻．足以昭其盛德，塞彼非违。又曰：凡事宜顺机而动，兼须防危。君子吉，小人凶。

**何曰** 凡事顺机而行则得志矣。《左传》臧哀伯昭德塞违以临照百官，此卦临官大吉。

**陈曰** 人道地道，皆得一阳，而未能盛。然上无下援，不可不谨戒自守。

**刘曰** 昭德塞违，在顺时也。慎终于始，必防微也，此课宜知机识进，以行公正之事。

**诗曰** 别有河沙路，休随女子游。莫嗟多蹇滞，得意便风流。

**又** 安居防危，涉险防欹，毋怠毋忽，慎始得宜。

[灵棋经大全](README.md)
