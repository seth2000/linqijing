# 三上二下 雨灾卦 难处之象

阴阳相薄 艮山东北

**象曰** 连降淫雨，洪水滔天，人民巢居，无有火烟。

**颜曰** 内外虽正，中位则空，阴阳相薄，故致雨也。此卦多咎，居宅弥凶、田蚕少收。

**何曰** 凶乱之兆，百事不宜。眷属不睦。阴小不利、求财难遂。行人未还。口舌未散。行军失利。大宜守旧。

**陈曰** 阳极阴主．中无人位。阴气渐盛．故曰云云。

**刘曰** 雨水滔天，长于下也。巢居无烟．亢于上也。此课三阳亢于上，而少阴长于下，中无主者，故随其所欲而降为雨水。阳栖于上，而无以为家，巢居无火之象也。占者得之凶。

**诗曰** 处处生荆棘，鸾皇不可栖。意穷心更拙，那饱稻梁肥。

[灵棋经大全](README.md)
