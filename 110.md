# 一上一中 苦节卦 乾阳之象

二阳孤立 乾天西北

**象曰** 居贫辛苦，无有门户，出入乌桕，立锥无土。

**颜曰** 迥然不群，独居于位，外不相应，内无所居，贫苦艰难，乌桕而已。此卦百事不利。

**何曰** 居无依凭，故云立锥无土。病者沉困。所求不遂。官事难解。远行逢盗。悉宜祈福。

**陈曰** 孤阳无应，地道空虚，贫苦之象也，故曰云云。

**刘曰** 居贫辛苦，无以为家也。出入乌桕，亦可嗟也。此课上中孤单，而无下位，故为贫寒无土之象也。占事皆凶。

**诗曰** 彩云易散固难留，寂莫黄昏事可愁，惟有阴功暗相助，也须憔悴带心忧
