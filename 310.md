# 三上一中 福流卦 得天之象

三阳在上 乾天西北

**象曰** 连遇不泰，今与泰会，非但一时，荫及累代。

**颜曰** 三阳在上，物莫能侵，君明臣良，小人退伍，可以致福庆也。此卦初纵有忧，后则无苦。居家吉利，事始从心。禄位方得。行人还。病者瘥。所求大吉。

**何曰** 事始有忧，后有福至。利见大人，财物倍获，官事解。师行捷。印信文书至，惟不利婚姻。

**陈曰** 人道既正，天道阳明，照临在下，受天之福，故曰云云。

**刘曰** 连遇不泰，先有忧也。今与泰会，卒获所求也。此课上中阳而无违阻。志同道合，可致福庆，得天之象。凡事先侮后喜。

**诗曰** 风波今已息，舟楫遇安流，自此功名遂，何须叹白头。
