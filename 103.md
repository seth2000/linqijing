# 一上三下 不耕卦 中虚之象

二阳相隔 乾天西北

**象曰** 土急石坚，仰头诉天，耒耜不举，禾稼缺然。

**颜曰** 内外皆阳，中无人气，润泽不通。耕耨俱废，故仰首诉天以望雨也。

**何曰** 凡事要当求之则遂，若不求则无成。不耕则饥、不雨则旱，凡事如常，田蚕亦尔。官事屈沉，求救未应。病重可医。行人在外。

**陈曰** 地道阳极，上无阴应，如不耕之田，又如逢旱之出，故曰云云。

**刘曰** 土急石坚．刚而不和也。仰头诉天，无如之何也。此课二阳居地位而无应，一阳在上而中位天人，隔绝不能生物。占事皆虚，劳而无成也。

**诗曰** 有约还如梦，无缘事少成，故人应不遇，千里月空明。

[灵棋经大全](README.md)
