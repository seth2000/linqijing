# 一上四中 鬼伺卦 忧病之象

阴窃中位 艮山东北

**象曰** 食不入口，气不出鼻，心腹烦结，使不得寐。

**颜曰** 阳弱阴盛，群阴处内，不顺于阳。故致患害。

**何曰** 病者不吉。囚者难出，理宜自责，勿怨他人。远行逢贼。舟人遇风水之患，百事皆凶也。

**陈曰** 四阴方盛，一阳不应，鬼氛充满之象，故曰云云。

**刘曰** 一阳四阴，志不通也。心腹烦结，病在中也。此课群阴据于人位，而孤阳在上，无与为徒，上下不顺，气息不通，慎防阴贼，出行忧风水盗贼，占事皆凶。

**诗曰** 同类须防反目时，从来相好变乖违，当时贯朽空存坐，江上萋萋草正齐。

**又** 元气转散．精神恍惚，虽有扁鹊，命亦倾覆。

[灵棋经大全](README.md)
