# 四中二下 荡复卦 降灾之象

纯阴无应 坤地西南

**象曰** 天龙暴怒，雷公击鼓，兴云致雨．流潦下土。

**颜曰** 以纯阴而居无应之地．不能消灾却患，故曰：雷霆横击，水潦为灾。此卦百事悔吝，行人、婚姻、市贾，并不利。

**何曰** 雨流荡涤，凡事悔吝，不宜之卦。

**陈曰** 下有二阴，升高为中，四阴蔽极，飘荡反复之象，故曰云云。

**刘曰** 天龙暴怒，阴上兴也。流潦下土，物莫能胜也。此课颜幼明曰：以纯阴居无应之地，故下能消灾却患。而致灾咎。占事皆凶，惟宜求雨。

**诗曰** 斟酌樽中酒，徘徊槛外花，一场欢宴地，不觉夕阳斜。

**又** 日暝暝兮，水横流兮，稼穑害兮，鱼鳖游兮．阳曷霁兮，德不修兮。

[灵棋经大全](README.md)
