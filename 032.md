# 三中二下 福祥卦 安泰之象

阴阳各安 艮山东北

**象曰** 天消地息，贤人安职，行藏昌吉，有利无极。

**颜曰** 天消地息，阴阳各安其位．君子静而自得。此卦凡事归本，大吉利也。

**何曰** 所求不可速，万事自从心。求财望事并吉。狱讼有人力救。病得良医。行师胜。大吉之兆。

**陈曰** 人道强盛，地道纯美，阴阳相得．故曰云云。

**刘曰** 贤人安职．位正当也。行藏昌吉，自得无虞也。此课颜幼明曰：阴阳各安其位，君子静而自得，凡事归本大吉。何承天曰：所求不可速，则万事从心，吉。

**诗曰** 貌貅宝马自骈阗．惊起湖山白昼眠，千里悠然无阻碍，碧波劳草正连天。

[灵棋经大全](README.md)
