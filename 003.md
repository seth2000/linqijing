# 三下 建候卦 功业之象

三阳助下 乾天西北

**象曰** 事兴功起，英雄基址。圣贤救世，法令得理。

**颜曰** 三阳处于下位，兴功立事之象。创造基址，非英雄无以克成。故能明法救世，百事皆成，理人亦吉。

**何曰** 凡事有人言，助其断割也。谋事、进身、求财吉。官事理。行人至，印信文书同至。病者瘥。出师胜。百事变动吉。

**陈曰** 三为盛阳，面居地位，有群贤开国之象，地道之盛也，故曰云云。

**刘曰** 事兴功起，阳道立也。圣贤救世，进以成业也。此课三阳在地位，建基立业，刚健足以有为。而无阻挠之者。占者大宜有为，百事俱吉。

**诗曰** 轻涉波涛一叶舟，如今方得到滩头，几年心事才成就，屈指从前多阻愁。

**又** 天生英雄，肇基宏业。因民之力，施恩布泽。君子雍雍，小人孽孽。
