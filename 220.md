# 二上二中 戒慎卦 忧离之象

二阳对中 坤地西南

**象曰** 虽安犹危，虽喜犹悲，常恐分别，不得相随。

**颜曰** 二阴对居，阳位全无，志不相偶，常若分离。此卦所为不利，婚姻难合，纯阴故也。凡事乎平必须戒慎。

**何曰** 欲有分离，不审善恶，所求难得，宜谨慎家人之事，恐有阴谋。军行不胜，官事未解。百事不吉。

**陈曰** 两位皆阴弱，而不志相应，有分别之象，故曰云云。

**刘曰** 虽安犹危，家室空也，常恐分别，志不相同也。此课二阴居外而无家室，自以安面不知其危，且又志不相偶，无所依托。占者得之，所为不遂，家道消乏．当有忧而不能释也。

**诗曰** 万事不由人，悲欢在一身，防微兼杜渐，处治莫因循。

[灵棋经大全](README.md)
