# 一中二下 帝道卦 德至之象

阴阳相通 艮山东北

**象曰** 天地同功，阴阳相通、事业广大，从西至东，行来去处，难蹈其踪。

**颜曰** 天地开通，草木方始，未易纵也。宜积德修仁，渐而向荣，大君圣人之象也。所谋未测，所求难应，远行未还。

**何曰** 志大难成。不可量也。

**陈曰** 人道既正，地道亦正，阴极相得，天下平治之象，故曰云云。

**刘曰** 天地同功，阴阳得也。事业广大，进未极也。虽蹈其踪，不可测也。此课立功立事大吉。

**诗曰** 女子门前立，终然好事来，从今无险阻，享福莫疑猜。

**又** 道大德至，功不可量。君子进用，小人退藏。
