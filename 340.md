# 三上四中 必得卦 收利之象

阴阳相应 艮山东北

**象曰** 韩卢逐兔．飞鹰搏雉，无往不得，其获足视。

**颜曰** 三阳在上，阴居其中，内外相应，顺序之象也。走狗飞鹰，无往不获。此卦尤宜田猎，讨捕、求官、望事，皆吉利也。

**何曰** 官事散。田蚕收。印信文书至速。军行大捷。又曰：志虽初大，后终小失，亦无害也。

**陈曰** 阴阳皆盛，上下相应，故曰云云。

**刘曰** 韩卢逐兔，阳乘阴也。其获如此，大得禽也。此卦大宜捕亡、讨贼、治产、求官。

**诗曰** 一片荆山玉，须凭巧匠求，琢磨成大器，终得遇王侯。
