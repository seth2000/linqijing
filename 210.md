# 二上一中 迟吉卦 终利之象

阴阳反覆 震雷正东

**象曰** 托人以事，日望其意，乃至于今，方获嘉喜，事虽淹留，终遂其志。

**颜曰** 位虽反错，交有其援，以事托人，终获其吉。缘身位孤微，不能自达，故淹留乃吉。此卦应迟而吉。

**何曰** 托人以事，但莫厌迟晚，乃从心也，外有喜庆，凡事迟吉。

**陈曰** 阳主速，阴主迟，上中二位本相应，然在上阴柔应我稍缓，故曰云云。

**刘曰** 托人以事．求未获也。淹留遂志。终有得也。此课阴阳虽比，而上下交错，身位孤微，不能辄达，故久而后通。凡事先忧后喜，终遂所求，不宜躁急也。

**诗曰** 前程自有丰隆日，谋托终能称我情。更得贵人青眼顾，一时春色满门庭。

[灵棋经大全](README.md)
