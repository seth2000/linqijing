# 四上三中一下 从心卦 复泰之象

众阳尊阴 兑泽正西

**象曰** 元云在上，下无谗人，百事流通，皆得归真。

**颜曰** 凡事从心，得人助之。又曰：阴居上位，众阳所尊，祸去福来，事由祭祀。此卦祭宗庙大吉，家门安泰，水保无咎。

**何曰** 孕生男。行人立至。口舌无苦。病宜祭祀求福则瘥。田蚕收。大吉利，秋宜用事。

**陈曰** 群阴在上。而人道强盛，阴阳相通，更一阳在地，所处皆安故。

**刘曰** 元云在上，阴上升也，下无谗人，阳道亨也，此课四阴在上，而下二位皆阳，故为元云之象。三中-下，各当其位，阳刚无阴，无谗人也，是为百事流通之象，占者诸事皆吉，行人即至。

**诗曰** 名利寻常事，争如未易图，时来兼运好，不用费工夫。

**又** 神象居尊位，人心且顺时，自然归正道，犹赖众匡维。
