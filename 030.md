# 三中 人事势 大怏之象

盛阳处中 乾天西北

**象曰** 人事方起，吉无不利。居者得福，行者必至。

**颜曰** 三阳居中，人道始兴。虽无应援，终致大吉。

**何曰** 凡事所求皆得通达。行者必至，依期而还。求官见贵，谋事皆遂。患者必交节而病退。

**陈曰** 三为阳盛，而居中位。人道之盛也。人生于寅，亦三阳交泰之时，故曰云云。

**刘曰** 人事方起，阳正中也。吉无不利，大有终也。此课三阳出地．建寅之月、人事方起之时、天地交泰．吉无不利也。

**诗曰** 居家多有庆，富贵得平安：万事从心起、都来好处看
