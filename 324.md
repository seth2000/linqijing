# 三上二中四下 违克卦 背戾房之象

阴阳违克 跟、艮山东北

**象曰** 下不从上．中不制外．上下违克，纪纲乱败。

**颜曰** 阴道浸长，阳不能遏，以是乖越．故曰乱败。此卦百事皆凶。

**何曰** 所求不得。所作不成，病医无效。军行有败。行人未还，官事相缠，牢囚难出，如入死门。诸事不吉，未宜变动。正月占得吉，余皆凶也。

**陈曰** 人道柔弱，不能制刚．下之群小，上有三阳、而中下阴盛．故曰云云。

**刘曰** 下不从上，阴盛行也．上下违克，以相凌也。纪纲乱败，终不能胜也。此课上下相克，而柔处中不能制群小，又不能以正从上，其势必致乱败。占者则百事皆凶也。

**诗曰** 逢山须避险．遇水且怀忧。归到乡闾日，须知两尾牛

[灵棋经大全](README.md)
