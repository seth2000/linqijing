# 四上二中四下 祈亨卦 宜祷之象

阴极上下 坤地西南

**象曰** 宗庙祭祀，凶祸消止，福来及门，殃去万里。

**颜曰** 群阴在上，宗庙之象。官事散。病者瘥。梦寐额倒。凡事宜祭庙求福，把神则吉也。

**何曰** 见怪及凡事，祭庙求福乃吉。孕生女。防慎火烛。

**陈曰** 天人之鬼交集，人道阴弱，此鬼氛生病之象，虽祭祀求解，后必有灾。

**刘曰** 宗庙祭祀，神所凭也。敬以承之，福无殃也。此课上下皆四阴，上为宗庙，下为丘墓，而二以少阴居中位，如人之奉神鬼，恭敬顺承，不失其礼则受福而无殃矣。占之者吉。

**诗曰** 桌无一脚实难安，鼎有二足立座难，所望所求终费力，切直祈福免伤残。

**又** 孝以动天，诚以感神。来享来格，福裕后人。
