# 三上二中三下 恭和卦 和睦之象

阴阳承顺 离火正南

**象曰** 在上方直，下人供职，室家和谐，大小同力，有志不违．所求皆得。

**颜曰** 阴居中位，承顺之象，故曰下人供职。此诖合得群下之力。所求皆遂。

**何曰** 婚姻吉利，夫妇和合。居宅平安。行人将至。营业、田蚕有利，孕生男。官事无苦。军行大利。

**陈曰** 人道柔顺．上下三阳．主充实家道方盛之象也．故曰云云。

**刘曰** 阳刚在上，方以直也。健顺相承，下供职也。家室谐和。求无不得也。此课居官、处家、行军、治业、婚姻、市贾、无所不利．所求皆得．大吉之课也。

**诗曰** 喜气满门庭。家中没蹇怨，贵人青盼处，从此转通津。

[灵棋经大全](README.md)
