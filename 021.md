# 二中一下 慎悔卦 颠错之象

阴阳错位 震雷正东

**象曰** 上下反错，事皆失宜，东西乖异，不相追随。

**颜曰** 必有攸往，事不从心，阴阳错位故也。所求无益，为事不谐。

**何曰** 阴居中位，内阴主事。所图宜尚阴．人和协用事。又曰：求官未遂，求财多破，贵人难见，官事未出，病者未瘥，行人未至，婚姻未合，军行不胜．宜循旧或远千里外，吉。

**陈曰** 阴反居上。阳反居下，颠倒乖错，故曰云云。

**刘曰** 上下反错，柔尚刚也。东西乖异，失所望也。此课上无天位，而阴阳又颠倒于下，诸不皆反逆，凶。占者慎保。

**诗曰** 天事转既危，人心亦自欺；察言防不义，进退慎其为。
