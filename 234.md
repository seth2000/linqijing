# 二上三中四下 大获卦 利物之象

中阳制阴 坎水正北

**象曰** 韩庐逐兔，走不伸步，噬兔在前，逐者在后，频频重获，略不得走。

**颜曰** 三阳处中，能制群小．犹猛犬之噬兔．略不得走．言不旋踵而获。凡事前小后大，此封宜捕逃亡，求财亦丰，出猎多获。病者不利。

**何曰** 居家吉。行人迟。病者困。囚者滞。官事难解。军行空回。

**陈曰** 人道阳盛，地道阴盛，阴阳相应，而又盛积，故曰。

**刘曰** 三阳在中，刚道盛也。小人怀柔，不能竞也。虽欲跳梁，终听命也。此课虽以三阳处二阴之间，而少阴在上，老阴居下，老少异欲，为刚所制而不能为比，故为韩庐逐兔之象。占者得之，大宜捕亡、讨贼，求财、觅利、求婚皆吉。出行有阻。系囚难脱。病者危笃。居家无咎。凡占求事则成，解事则不成也。)

**诗曰** 世道无荆棘，人心勿自嗟，趁名兼逐利，勤苦遂生涯。

[灵棋经大全](README.md)
