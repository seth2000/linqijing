# 纯阴馒 阴馒卦 无形之象

**象曰** 阴馒无象，兆状未形，动而有侮，退保其贞。

**颜曰** 十二棋皆覆无文字者，阴馒之卦。夫自有形而归无形，天地阴阳之理极矣。是以灵棋起于一又而终于无象，体既无爻卦，故不在一百二十四卦之内。此卦未可兴作，百事退保幽贞，以消大咎。病者不死，淹留迟瘥。行者凶，不利所求。

**何曰** 宜居家守志，百事宜止。官事无罪则释，已有事即难解。战阵不利，所求不得。

**陈曰** 三才不分，阴阳不辨，此混沌未判之象。无字可寻，无义可决，故曰。

**刘曰** 太极未分，杳冥冥也。阴阳混合，莫睹其形也。退处静默，以保其贞也。此课吉凶未分、不可作为，静默自守则吉，无咎。占者得之，闻忧不忧，闻喜不喜，守恒无得失之卦也。

**诗曰** 逢时多难战兢兢，戒惧当知履薄冰。要识前程危与险、不笼风里一枝灯。

[灵棋经大全](README.md)
