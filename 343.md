# 三上四中三下 恶消卦 吉臻之象

群阳克阴 离火正南

**象曰** 日出东隅，炎炎赫赫，中有妖氛，反受熏炙，群阳破阴，祸患解释。

**颜曰** 中有盛阴，故曰妖氛，内外纯阳，得熏炙矣。凡事先乖后台。

**何曰** 官事不成．有人助之。牢囚自解。病者先困后瘥。行人即至。市易、求官，百事前不如意，后获其吉。

**陈曰** 人道阴盛．而上下强阳皆能制之，有邪谄畏正人之象。自然退散。

**刘曰** 炎炎赫赫，上下明也。妖氛败衰，不能成也，群阴破荡，人道行也。此课以两刚阳，攻一盛极之阴。始虽用力，终必成功。占事皆吉，虽危无咎。占阴事则不利也。

**诗曰** 欲进又徘徊，心危事不危。水边人指引，名利得荣归。

**又** 群阴虽蔽盛，天日已开明，大阐惟新化，乾坤自此宁。

[灵棋经大全](README.md)
