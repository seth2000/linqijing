# 二下 地利卦 安厚之象

阴居阴位 坤地西南

**象曰** 本立事定，人物齐正。饮食清甘，各保性命。

**颜曰** 天一地二，故日本也。本既立矣，人物因之。各正性命，凡事小吉。

**何曰** 人事既定，立本为紧，各保性命，凡事小吉。求官见贵并吉。行人及秋乃回。

**陈曰** 二为阴气纯美之体，居下位为地道之正。有安静和平之象，故曰云云。

**刘曰** 本立事定，地道成也。饮食清甘，保性命也。此课求事有始终，吉。

**诗曰** 杏艳梅香秀气盈，一番花发一番新，江南若遇人双口，变化方知在主人。

[灵棋经大全](README.md)
