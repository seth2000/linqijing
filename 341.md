# 三上四中一下 得禄卦 兴运之象

阴居阳下 离火正南

**象曰** 君臣易位，方兴大利，驷马行书，人得自恣。

**颜曰** 迁移吉，诸事利，求必得当。行人未还，有书信至，病者宜出避之，或许祭祀而不与，与之即吉。又曰：-阳在下，群阴居上，故曰易位方兴，功业因人以济，故曰行书。此卦凡事初不谐，后有庆也。

**何曰** 在位必迁美职，事事吉。水陆行人俱回。治生十倍。孕生男。娶妻得佳偶。

**陈曰** 人位阴盛，一阳在下，易位之象，然三与四相应，人值得天助。

**刘曰** 君臣易位，阴乘阳也。驷马自恣，失其所从也。此课四阴居中，而一阳居下，是谓君臣易位，而况-阳为其四阴所乘，三以刚健处外，不能顾君，而反与群阴为比，图兴大利。驷马行书，恣意自为，其凶极矣。此与一上三下第十五课正相反，参互观之，可以知作者之意。

**诗曰** 如舟济巨川，如旱望霜雨，四雨同一家，明君得良辅。

[灵棋经大全](README.md)
