# 四上三下 奸党卦 抑贤之象

阴进阳退 震雷正东

**象曰** 进枉退直，不得其职，贤人伏藏．君子叹息。

**颜曰** 阴进阳位，故曰失识。贤人君子，不得任用。故伏藏叹息。《论语》曰：举直错枉则民服，举枉错直则民不服。

**何曰** 百事不遂．宜退身守正。上言不从．则随时为吉也。君子凶。小人吉。

**陈曰** 阴阳皆以盛极而反背。君子在野。小人在位之象．故曰云云。

**刘曰** 进枉退直，理倒置也。小人得时，君子避也。此课群阴窃据，而阳处于下、远不相亲，故为进枉退直，贤人伏藏之象。

**诗曰** 顺范无一离，诡遇终多获。黄锺埋草莽，瓦釜声忧忧。

[灵棋经大全](README.md)
