# 三上 未宁卦 欠安之象

三阳独立 乾天西北

**象曰** 天地立形，人乃化生，随气上下，不能自宁。

**颜曰** 君臣混杂，未有定所，任其去留，无相拘制。此卦虽无咎，凡事难谐。

**何曰** 凡事必有困厄，未能从心。官事有疑，病者瘥迟。

**陈曰** 三阳本为人道之始，乃居天位，是有其象而无其位也，故曰云云。

**刘曰** 天地立形，生物初也。随气上下，未定居也。此课稍有所向，未为强盛。

**诗曰** 惊虚捐失雨重灾，谨密行藏虑暗来。虎尾蛇头如脱得，此身要泰必亏财。

**又** 二仪立象，三阳不空，吉凶未辨，焉有所从
