# 二上三中三下 辟恶卦 威德之象

阴弱阳强 兑泽正西

**象曰** 众人爱我，辟除患祸。狂犬不噬，万事必果。

**颜曰** 凡事吉．得人助之。行人还，得财物，居家并吉。又曰：阴虽居上，并非正位也。群阳弥盛，能除患祸，众皆爱之。此卦前二卦切皆以窃位而居，阳德不亏，修之乃吉。所忧无苦。

**何曰** 公侯方伯，必得良佐。娶妇必得良妻。病者瘥。系囚出，得人救之。战斗胜。孕生男。市易有利。

**陈曰** 人道既盛，地道亦盛。如有威之可畏，辟除邪匿。上虽二阴，不能为患。

**刘曰** 谦光在上，众所爱也。群贤辅助，保无害也。此课阴居上位，而不写挟其势。群阳在下，刚正无邪，虽猛犬不噬，而反为我辟除患祸也。占事得众助，有成功也。

**诗曰** 一龙吐水正当春，草木沾濡尽发新；喜得老人亲语我，穷途从此始通津。
