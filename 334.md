# 三上三中四下 佳丽卦 宜阴之象

阴位得令 巽风东南

**象曰** 青版紫房．中有姬姜，容颜发色，芝兰吐芳。

**颜曰** 阴位兴隆．事由女人。病自瘥，所求得。又曰：纯阴在下，上应天人，质气鲜香，若芝兰也。百事皆泰，行人即还，婚姻最善，万象皆吉，人都向慕。

**何曰** 此内贵之卦。谋望兴讼，遇有人力及内贵、尼僧、道士吉。居家出外，财利有庆，万事皆泰。

**陈曰** 入道富盛，而有盛阴在下以相应，此富贵之家，妇人宠盛之象也。

**刘曰** 重刚在上，阳道光也。群阴下承，象姬姜也。宜尔子孙，必蕃昌也。此课群阴虽盛而处下位，阳道光明于上柔不敢干，遂为正应。其占百事皆顺，行人即还，婚姻大吉。交好弥善，疾病不死。何承天曰：此课系阴，若占阳事则不利也。

**诗曰** 一杂花校艳更芳，清香馥郁透兰房，因风吹送终成笑．好向筵前醉几场。

**又** 采药天台路转迷，桃花流水赋佳期，春风啼鸟多情思，寄与刘郎且莫归。
