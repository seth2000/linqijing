# 一上一下 微损卦 求安之象

二阳相隔 乾天西北

**象曰** 登树采桑，坠地仆僵，东邻有药，走往问方，因遇良医，得不损伤。

**颜曰** 阴失其位，阳爻无应，如升高堕地之象。求方东邻，获免损伤。盖东者，阳之始，病者往东谢之。求财、市贾、迁移、失脱皆向东求，用事则吉。行人未还。官事难解。

**何曰** 所向取物，因此得病，更生前处谢之则奋。

**陈曰** 上下孤单，中位又虚，在上者有颠坠之象，然就下则可安，盖地道以有阳气为安也，故曰云云。

**刘曰** 登木仆地，升高而危也。问方得药，终不亏也。此课额幼明曰：阴失其位，阳又无应Ｆ升高堕地之象，然上下皆阳面无阴，虽灾不重。东者．阳之始也，故求方于东邻而得医也。病者因所取而得，更往前处谢之，吉。

**诗曰** 欲履平途反遇难，若求名利不如闲，忧中喜遇良医手。留得残生在世间。
