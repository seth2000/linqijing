# 二上一中一下 神护卦 神嘏之象

阴居阳位 兑金正西

**象曰** 太乙将兵，玉女在旁，巫咸先拂，除去不祥。

**颜曰** 家长有病，有一女鬼作崇，宜解除之。凡事多暗，行人因此不还。又曰：天神尊者，有太乙、玉女、巫咸为之佐，巫咸殷贤臣。此卦祈祷获福，求官，望事，市贾、婚姻不利。

**何曰** 行人应至，口舌无苦，官事终无患。合得人力，宜求福除祸，所作得成。

**陈曰** 二本阴数，反居天位，天神之象也。下应一中一下，必得天神之福，故曰云云。

**刘曰** 老乙将兵，除不样也。阳至阴孤，妖不长也。此课阴虽居上，而二阳得朋于下，有同心去邪之势，而上阴反为我用，故取太乙将兵之兆。玉女在旁，巫咸先祓之象。占事虽有疑难，而终得朋友之助，以成功。病者禳之即瘥。行人还。战斗大胜。

**诗曰** 云谈蟾光暗，花开雨半残。解除终获福，恬退且求安。

[灵棋经大全](README.md)
