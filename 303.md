# 三上三下 旱灾卦 空竭之象

亢阳失阴 乾天西北

**象曰** 炎暑为患，天地焦然。上天请龙，入地求泉，惶惶恐惧，人皆不安。

**颜曰** 天地俱阳，亢极之象 请龙求泉，竟无所感。此卦大凶．田蚕无利，或远出千里吉。

**何曰** 旱炎为灾，由上无惠泽。下结民级。百事不成，婚姻、起造、求财，并不利。

**陈曰** 上下皆亢阳．而无阴以应之中位，又空旱之象也。故曰云云。

**刘曰** 天地俱阳。旱火炽也。惶恐不安，失其位也，此课上下俱阳，而无人位，独阳不生，故为灾旱。占事百无所成。

**诗曰** 欲进前程退后难，几回欢喜几忧颜。漫如东海捞明月，费尽精神只等闲

[灵棋经大全](README.md)
